# Take Five

Take Five is een innovatief systeem dat zorgverleners in woonzorgcentra helpt hun stressgrens beter te bewaken door stress op een niet-verstorende manier bespreekbaar en beheersbaar te maken via een combinatie van een slimme wearable, een realtime feedbackunit en een optionele verificator.

**Projectteam:** Demaegdt Pieter, Tops Bram, Schrijvers Finn  
**Datum:** 23/05/2025


## Samenvatting

> _Goede zorg start bij goede zelfzorg._

Zorgverleners ervaren vaak hoge werkstress, wat kan leiden tot burn-out. Omdat stress doorgaans te laat wordt herkend en aangepakt, is het belangrijk om vroegtijdige signalen zichtbaar te maken. Take Five biedt een persoonlijk hulpmiddel dat aangeeft wanneer stress echt te veel wordt, zodat zorgverleners tijdig kunnen ingrijpen.

Het systeem bestaat uit drie componenten:

- **Wearable:** detecteert fysiologische stresssignalen zoals hartslagvariatie (HVR) en cortisol. Bij een te hoog stressniveau trilt het apparaat zacht, met een aangenaam rithme. Indien de stress te lang aanhoudt, volgt een duidelijkere trilling.
- **Feedbackunit (FU):** toont enkel aan de desbetreffende gebruiker het realtime stressniveau op een visuele en discrete manier.
- **Verificator (optioneel):** stelt gebruiker in staat om zich te laten begeleiden bij wetenschappelijk onderbouwde oefeningen. De gebruiker scant zichzelf in, waarna een geschikte pauze wordt voorgesteld. Hierbij is een ingebouwde tijdslimiet per persoon om misbruik te voorkomen.

> _Take Five maakt stress zichtbaar, ondersteunt zelfzorg en draagt bij aan een gezonde, collegiale werkomgeving._



<p align="center">
  <img src="Foto's/Teaser 2.png" style="height:400px;">
  <img src="Foto's/6 Develop/D4/Prototype infini.jpg" style="height:600px;">
</p>


## Introductie

In de Belgische zorgsector loopt één op de vijf verpleegkundigen een groot risico op burn-out, en bijna 40% van de zorgverleners ervaart te veel werkstress [^1]. Dit probleem leidt tot ziekteverzuim en hoge kosten: in 2021 werd meer dan 1,8 miljard euro besteed aan arbeidsongeschiktheid door burn-out en depressie, een stijging van 59% sinds 2016 [^3]. Zorgverleners missen echter vaak directe en persoonlijke feedback over hun stressniveau, waardoor tijdig ingrijpen uitblijft.

> _Ieder jaar wordt er 280 miljoen euro gespendeerd aan burn-outs in de zorgsector._  
> _Op welke manier kan de stress bij woonzorgmedewerkers verlaagd worden zonder dat dit het werk verstoort?_


## Doelstelling

Een laagdrempelig en persoonsgericht systeem ontwikkelen dat zorgverleners helpt hun stressniveau tijdig te herkennen en te beheersen. Take Five stimuleert zelfzorg, voorkomt burn-out en versterkt het welzijn van zorgpersoneel.

Dit project focust specifiek op de toepassing binnen **woonzorgcentra (WZC)**.

[^1]: Cijfers uit de Belgische gezondheidszorgstudie 2022  
[^3]: RIZIV-rapport over arbeidsongeschiktheid, 2021


## Methodologie
In de eerste discoverfase werd de opdracht verkend aan de hand van de designchallenge 'Werkbaar Werk in de Zorg', waarbij user interviews en literatuuronderzoek bevestigden dat stress op de werkvloer een groot probleem vormt. Methodes zoals de 5WH- en PESTEL-analyse hielpen om de onderliggende noden en kerninzichten te identificeren.
In de definitiefase werd het probleem verder verkend via een praktische aanpak met als leidraad "fall in love with the problem, not the solution." Er werden snel eerste prototypes ontwikkeld en getest in WZC Altus, waarna een verbeterde versie een week lang werd getest bij VZW De Oever. Een groepsinterview sloot de testfase af, en de verzamelde feedback vormde de basis voor het verfijnen van de design requirements die waardevol zijn in de volgende fase.
In de ontwikkelfase werd het concept verder verfijnd via gebruikerstesten en ideation-sessies met onder andere brainstorming, rollenspellen, Think Aloud en Wizard of OZ-methodes. Op basis daarvan werden prototypes uitgewerkt en getest in verschillende woonzorgcentra.
Tijdens deze tests werd gebruikgemaakt van technieken zoals Emotional Mapping met Plutchik’s Wheel, card sorting en dot-voting om emotionele reacties van gebruikers in kaart te brengen. De resultaten werden geanalyseerd met de MoSCoW-methode om prioriteiten te bepalen voor verdere verbetering.
Om ontwerpkeuzes doelgericht te evalueren, werden A/B-tests, heuristic evaluations, SUS-enquêtes en observaties ingezet. Dit leverde concrete inzichten op in wat wel en niet werkt.
Als laatst werd een online enquête verspreid om voorkeuren rond visuele en esthetische elementen te onderzoeken. Hierbij werd rekening gehouden met bias via technieken zoals desirability testing, preference testing en 5 second testing. De resultaten dienden als input voor de uiteindelijke stijl- en vormkeuzes.
De volledige ontwerpmethodologie is visueel samengevat in de onderstaande tijdlijn.

<img src="Foto's/Methodologie flowchart.png" width=100%>

## Discovery
De discoveryfase richt zich op het definiëren van de probleemruimte, nog niet op het maken van een product. Via user interviews wordt bepaald welke problemen prioritair zijn, wat resulteert in een goed geformuleerde "how might we".

### Doelstelling
Een heldere "how might we" formuleren binnen de probleemruimte.

### Materiaal & Methoden:

-User interviews (N=3)

-Literatuuronderzoek (N=10)


### Literatuuronderzoek
Literatuuronderzoek ([Research report: literature reviews](Reports/Discovery/Research%20report%20literature%20reviews.pdf)) heeft de probleemruimte duidelijker in kaart gebracht, zo blijkt dat de zorgsector sinds 2019 kampt met een structureel hoge werkdruk, waarbij vooral het zorgpersoneel zwaar wordt getroffen. In 2023 liep 14,4% van de zorgmedewerkers risico op een burn-out (Vlaamse Werkbaarheidsmonitor, 2023). Deze problematiek is het sterkst aanwezig in woonzorgcentra, waar het aantal medewerkers met burn-outsymptomen tussen 2013 en 2023 met 7,2% is gestegen. In combinatie met de toenemende vergrijzing maakt dit de sector bijzonder kwetsbaar.

Werkdruk wordt als de belangrijkste oorzaak van werkstress geïdentificeerd. Bij 41,8% van de zorgmedewerkers heeft dit een negatieve impact op zowel hun werk-privébalans als hun algemeen welzijn. Verpleegkundigen en zorgkundigen in woonzorgcentra ervaren de hoogste werkdruk en vormen daarom de primaire doelgroep van dit project.

Sinds de coronapandemie is het langdurig ziekteverzuim met 50% gestegen. De economische impact van burn-out is aanzienlijk: jaarlijks kost het de zorgsector naar schatting 228 miljoen euro, een stijging van 10% in vijf jaar tijd. Hoewel er reeds interventies bestaan, zoals korte dagelijkse check-ups, blijkt de effectiviteit daarvan voorlopig beperkt.
In onderstaande foto wordt de probleemruimte concreet weergegeven:

<div align="center">
  <img src="Foto's/4 Discovery/5WH.jpg" width="50%">
</div>

### Haalbaarheid
Het is al snel duidelijk dat het in dit project van belang is om stress meetbaar te maken. Hieromtrend richt het haalbaarheidsonderzoek richt op het meten van biomarkers om werkstress en burn-out in de zorgsector objectief te detecteren. Chemische biomarkers, zoals het C-reactief proteïne in bloed of speeksel, blijken moeilijk frequent meetbaar in de praktijk. Fysische biomarkers, zoals hartslagvariabiliteit (HRV), worden daarentegen als het meest haalbaar beschouwd.

### User Interviews (N=3) 
Het doel van deze interviews was om inzicht te krijgen in hoe verpleegkundigen werkdruk ervaren en hoe dit zich vertaalt naar stress en burn-out in hun dagelijkse praktijk. Omdat stress een subjectieve ervaring is die sterk verschilt per persoon, werd gekozen voor **contextual inquiries**: een open, verkennende interviewmethode die inzichten oplevert binnen de echte werkcontext van de zorg.

Er werden drie interviews afgenomen bij **studenten verpleegkunde**, geselecteerd via **purposive sampling**. Door hun stages hebben deze studenten ervaring met verschillende afdelingen (zoals geriatrie en woonzorgcentra) en kunnen ze zowel praktijkgericht als reflectief naar het probleem kijken. Deze proef was niet bedoeld om statistisch representatief te zijn, maar om *diepgang* te bieden en **oorzaak-gevolgrelaties** te identificeren.

Bij elk interview werden **5WHY’s** en een **PESTLE-analyse** gebruikt als theoretisch kapstok:

Enkele relevante uitspraken:

>“Door personeelstekort sla ik vaak mijn korte pauze over.”

>“Als er nog veel patiënten geholpen moeten worden, stel ik mijn middagpauze uit.”

UitHieruit blijkt dat vaste pauzemomenten vaak niet genomen worden wanneer werkdruk dit niet toelaat.

### PESTLE 
De **PESTLE-analyse** werd gebruikt als gesprekskader tijdens de interviews om de externe invloeden op werkdruk te analyseren. Deze dimensies werden onderzocht:

- **Political:** Beleid rond personeelsinzet en pauzeplanning
- **Economic:** Kosten van ziekteverzuim en burn-out
- **Social:** Collega's die geen pauzes nemen → sociale norm
- **Technological:** Beperkingen en kansen van wearables in de zorg
- **Legal:** Arbeidswetgeving rond rusttijden
- **Environmental:** Werkomgeving en logistieke indeling van afdelingen

Hoewel studenten niet de primaire doelgroep zijn voor het eindproduct, boden zij **waardevolle inzichten in de dagelijkse realiteit op de werkvloer**. Op basis van deze bevindingen wordt aanbevolen om in vervolgonderzoek ook leidinggevenden en directies te betrekken, om structurele oplossingen in kaart te brengen.

### Oorzaken & Gevolgen
Personeelstekort in de zorg leidt tot langere shifts en het inkorten of zelfs overslaan van pauzes, wat de ervaren stress bij zorgmedewerkers verder verergert. Hierdoor ontstaat een dubbel negatief effect: de verhoogde werkdruk zorgt niet alleen voor meer stress, maar vermindert tegelijkertijd ook de mogelijkheid tot herstel. Deze combinatie maakt de situatie bijzonder kwetsbaar. De burn-outproblematiek binnen de sector blijft toenemen en brengt stijgende kosten met zich mee, wat de noodzaak onderstreept voor preventieve maatregelen. Werkdruk die hoofdzakelijk wordt veroorzaakt door personeelstekort blijkt daarbij de voornaamste oorzaak van stress, versterkt door het ontbreken van structurele oplossingen.


### Conclusie 
Het doel van deze fase was het verkennen en afbakenen van de probleemruimte binnen de zorgsector, met een focus op werkdruk, stress en burn-out. Door middel van kwalitatieve interviews, literatuurstudie en het toepassen van de 5WHY- en PESTLE-methodologieën werd meermaals duidelijk dat:

- Pauzes een cruciale maar onderbenutte herstelstrategie zijn.
- Werkdruk toeneemt door personeelstekort en hoge zorgzwaarte.
- Technologische ondersteuning potentieel heeft, mits aangepast aan de context en noden van de gebruikers.

Deze inzichten hebben geleid tot de eerste set van **design requirements**, die de basis vormen voor het volgende projectonderdeel: de definitiefase en conceptontwikkeling van een oplossing die zorgverleners ondersteunt bij stressmanagement.
In deel [product design requirements](#product-design-requirements) staat een overzichtstabel met alle design requirements voor het eindproduct.



| ID   | Design Requirements                                                                                                                                       | Source    |
| ---- | --------------------------------------------------------------------------------------------------------------------------------------------------------- | --------- | 
| DR01 | Het ontwerp moet flexibel inspelen op wisselende personeelsbezetting gedurende de dag, zodat het inzetbaar blijft bij schommelingen in beschikbaarheid.   | Discovery |
| DR02 | Het systeem of de ruimte moet extra ondersteuning bieden tijdens piekmomenten, met name tijdens ochtend- en avondzorg, waarin de werkdruk het hoogst is.  | Discovery |
| DR03 | Het ontwerp moet flexibele pauzemomenten faciliteren, afgestemd op het actuele zorgritme, in plaats van vaste tijdsintervallen.                           | Discovery |
| DR04 | Het ontwerp moet bijdragen aan een rustgevende en stressverlagende omgeving door middel van passieve elementen zoals licht, kleur en geluid.              | Discovery |
| DR05 | Het product moet inspelen op uiteenlopende gebruikerservaringen en zowel stressverlichting (pain relief) als positieve meerwaarde (value promise) bieden. | Discovery |
| DR06 | Hartslagvariabiliteit (HRV) moet worden gebruikt als de primaire biomarker voor het meten van stressniveaus en herstelmomenten.                           | Discovery | 




## Definition
In de definitiefase worden mogelijke oplossingen onderzocht voor het eerder gedefinieerde probleem, met als doel een onderbouwde conceptkeuze. Dit concept vormt de basis voor verdere ontwikkeling in de develop- en deliverfases. De definitiefase bestaat uit drie waves, waarvan één al deels in de developfase zit. Per wave wordt het concept verder verfijnd aan de hand van theoretische modellen.

### Doelstellingen
- Ontwikkelen van prototypes die een doordacht concept representeren.
- Testen van deze prototypes in realistische scenario’s om haalbaarheid te verifiëren.
- Inzichten en gebruikersfeedback verzamelen voor verdere verbetering.

### Materiaal & methoden
Twee (+1) waves die gebruik maken van volgende methodologiën:
- Ideation
- Storyboarding
- MoSCow
- Prototyping 
- User testing (Wizard of Oz + Plug & Play)

---

### **Wave 1 (N=5)**
In deze eerste wave staat verkenning centraal: het vinden van de juiste oplossing is nog onzeker, maar de eerste ideeën, prototypes en tests vormen een cruciale stap om grip te krijgen op stress op de werkvloer.

#### Ideation
In de eerste ontwikkelingsfase werd al snel gefocust op een wearable die stress meet en feedback geeft. De vorm hangt af van de draaglocatie, die beperkt wordt door medische richtlijnen (bv. geen pols wegens infectierisico) en nauwkeurigheid van hartslagmeting. Drie locaties bleven over: borst, bovenarm en benen. De benen vielen af vanwege mogelijke associaties met enkelbanden.
Vervolgens werden snel eenvoudige schetsen gemaakt om het concept visueel te verkennen.

<p align="center">
  <img src="Foto's/5 Definition/Wave 1/slagadren-lichaam.jpg" style="height:300px;">
  <img src="Foto's/5 Definition/Wave 1/Design wave 1.png" style="height:300px;">
  <img src="Foto's/5 Definition/Wave 1/Borstkast wearable.png" style="height:300px;">
  <img src="Foto's/5 Definition/Wave 1/Beide wearables tesamen aan.png" style="height:300px;">
</p>

#### Storyboarding
Om eerste onvoorziene fouten in het wearable-concept op te sporen, werd een storyboard opgesteld. Dit geeft een eerste inzicht in de werksituatie en mogelijke basisfouten.

Scenario: De zorgverlener komt aan, neemt de wearable en activeert die, waarop een lichtsignaal verschijnt. Enkele uren later volgt een trilling als teken van verhoogde stress. De zorgverlener neemt kort pauze (water drinken, diep ademhalen) en hervat daarna het werk. Na de shift wordt de wearable opgeladen.

<p align="center">
  <img src="Foto's/5 Definition/Wave 1/Storyboard wave 1.png" width="600px">
</p>

#### MoSCow
Om een eerste idee te krijgen van enkele voorwaarden waaraan de wearable moest voldoen, werd een eerste MoSCoW-analyse uitgewerkt.

<table>
  <tr>
    <th>Must</th>
    <td>
      - Aangename feedback<br>
      - Goedkoop<br>
      - Comfortabel zijn<br>
      - Altijd aanwezig zijn<br>
      - Oplaadbaar zijn<br>
    </td>
  </tr>
  <tr>
    <th>Should</th>
    <td>
      - Eén vaste locatie<br>
      - Makkelijk schoon te maken<br>
      - Licht geven<br>
      - Wifi-verbinding<br>
    </td>
  </tr>
  <tr>
    <th>Could</th>
    <td>
      - Leuk uitzien<br>
      - Hogerop verwittigen<br>
      - Snoozbaar zijn<br>
      - Teambuilding pauzes<br>
    </td>
  </tr>
  <tr>
    <th>Wouldn't</th>
    <td>
      - Luid zijn<br>
      - Opdringerig zijn<br>
      - Storend zijn<br>
      - Ongewenste gebruikersaantrekkingen<br>
    </td>
  </tr>
</table>


#### Prototyping
Er zijn vier verschillende prototypes ontwikkeld: twee voor de feedbackunit en twee voor de sensor. Dit maakt het mogelijk om met meerdere testpersonen tegelijk te testen.

Momenteel is het nog niet duidelijk of het voldoende is om de feedback te laten gebeuren via de wearable of dat er een externe feedbackunit nodig is. Om deze reden is er ook een extra concept voorzien bij het prototypen; de feedbackunit (FU).

Voor de feedbackunit zijn alle mogelijke signaleringsmethoden geïntegreerd in twee compacte wizard of oz prototypes, die op afstand kunnen worden aangestuurd via een smartphone. Hieronder worden de prototypes weergegeven en beschreven.

<table>
  <tr>
    <td><img src="Foto's/5 Definition/Wave 1/Wave 1 armbandsensor.2.png"  style="width:300px;">
	  <td><img src="Foto's/5 Definition/Wave 1/Wave 1 armbandsensor.png" style="width:300px;">
    <td>De <b><u>armband sensor:</u></b> bestaat uit een ge-3D-printe body met een elastieken band, deze kan gedragen worden op de bovenarm.</td>
  </tr>
  <tr>
    <td><img src="Foto's/5 Definition/Wave 1/Borstkassensor.jpg" style="width:300px;">
	  <td><img src="Foto's/5 Definition/Wave 1/Wearable borstkas.jpeg"  style="width:300px;">
    <td>De <b><u> borstkas sensor</u></b> bestaat uit twee verstelbare riemen met een 3D-geprinte behuizing, zodat hij naar wens kan worden aangespannen. <b><u>          </td></td>
  </tr>
  <tr>
    <td><img src="Foto's/5 Definition/Wave 1/FeedbackunitV1.jpg"style="width:300px;">
	  <td><img src="Foto's/5 Definition/Wave 1/FeedbackunitV2.jpg" style="width:300px;">
    <td>De <b><u>feedback unit's:</u></b>  bestaan uit een MDF- en een kartonnen behuizing, waarmee alle signaalmethoden, zoals geluid en licht, getest kunnen worden met Arduino en een ingebouwde gsm.    </td></td>
  </tr>
</table>

#### User testing
Tijdens deze gebruikerstest in WZC Althus werden de eerste functionele prototypes van het stressdetectiesysteem geëvalueerd. Doel was het concept te toetsen op levensvatbaarheid, gebruiksvriendelijkheid en impact, om zo richting te geven aan verdere ontwikkeling.
Vijf zorgmedewerkers (begeleiders, opvoeders, teamleider) werden geïnterviewd na een korte introductie en informed consent. Ze vertelden over hun werk, stresservaringen, copingstrategieën en gaven feedback op de prototypes (zie [Protocol wave 1](https://github.com/DePieter/TakeFive/blob/main/Protocols/Define/Wave%201%20Protocol%20Althus.pdf)).

Tijdens het interview konden de respondenten ook de prototypes zelf ervaren. Hierbij werd gepeild naar hun ervaring met deze meldingsvormen: waren ze storend of net ondersteunend? Waren ze duidelijk en bruikbaar in een drukke werkomgeving?

Respondenten ervaren stress door tijdsdruk, onverwachte situaties en multitasking. Men herkende structurele overbelasting en gaf aan dat hun huidige strategieën vaak tekortschieten.
Het trilsignaal van de armband werd als subtiel en niet-storend ervaren, geluidssignalen als te opdringerig. Een externe feedbackunit op de zorgkar werd gezien als nuttige aanvulling, aangezien trillingen soms onopgemerkt blijven.
Meteen pauze nemen op basis van meldingen bleek zelden haalbaar, maar vroegtijdige signalering werd als waardevol beschouwd. De behoefte aan een compact, discreet en intuïtief systeem dat naadloos past in de workflow werd breed gedeeld.
De inzichten zijn verwerkt tot ontwerpvereisten in 
[Rapport wave 1](https://github.com/DePieter/TakeFive/blob/main/Reports/Define/Rapport%20Althus.pdf).

> _"Het zou handig zijn als een systeem stress kan detecteren voordat het te erg wordt."._

> _"Een discreet signaal, zoals een trilling, zou helpen zonder cliënten te storen."._

> _"Als ik zou kunnen kiezen, kies ik voor de armband."._

> _"Een discreet signaal, zoals een trilling, zou voorkomen dat gebruikers geïrriteerd of boos worden."._

> _"Ik vind de externe feedbackunit een goed concept omdat ik in the heat of the moment zo'n trilling via enkel de wearable niet altijd zal opmerken vrees ik"._

#### Conclusies & implicaties:
Het hoofddoel van wave 1 was om de conceptuele werking goed of af te keuren. Daarbij werd onderzocht of het gebruik van een feedbackunit effectief en zinvol is. Dankzij waardevolle inzichten uit onder andere de eerste gebruikerstesten, levert deze test niet alleen een antwoord op de hoofdvraag, maar maakt ze het ook mogelijk om al enkele ontwerpdetails vast te leggen. De conclusie is dat het concept verder uitgewerkt kan worden, met de feedbackunit als essentieel element om triggerblindheid te voorkomen. Daarbij moet rekening gehouden worden met de [Product design requirements](#product-design-requirements) waarvan hieronder de belangrijkste staan weergegeven:

| ID    | Design Requirements                                                                 | Source   | Date       |
|-------|---------------------------------------------------------------------------------------|----------|------------|
| DR07  | Subtiel design met trilling of licht, geen geluid.                                   |          |            |
| DR12  | Klein, licht en comfortabel draagbaar ontwerp.                                       |          |            |
| DR17  | Discreet en universeel ontwerp tegen stigma.                                         |  Wave 1  | 11/12/2024 |


### **Wave 2 (N=5)**
De bekomen design requirements uit wave 1 worden hier in wave 2 gebruikt om het ontwerp te verbeteren. Hierbij werd bij benadering eenzelfde structuur zoals wave 1 toegepast.

#### Ideation
Tijdens de ideatiefase van wave 2 werd in een brainstormsessie besloten om nieuwe versies van de FU en de wearable te ontwerpen met enkele werkende, primitieve functies. Dit heeft als doel om de prototypes geschikt te maken voor een meer uitgebreide tests in een realistische werkomgeving. Nadat de twee beste concepten waren geschetst, werd onderzocht hoe deze gerealiseerd konden worden.
De FU bevatte zowel de signaalfunctie als een oplaadstation.
De wearable werd voorzien van EVA-foam, gevormd met behulp van een mal zodat het goed aansluit op het lichaam.

<p align="center">
  <img src="Foto's/5 Definition/Wave 2/Wave 2 ideation V2 .png" style="height:300px;">
  <img src="Foto's/5 Definition/Wave 2/sketch wearable wave 2 V3 .png" style="height:300px;">
</p>  

#### Prototyping
Verderwerkend op de keuzes die gemaakt zijn in de ideation, worden enkele prototypes uitgewerkt. 

<table>
  <tr>
    <td>
      <img src="Foto's/5 Definition/Wave 2/FU wave 2 prototyping.png" style="height:120px;" alt="FU wave 2 prototyping">
    </td>
    <td>
      De FU maakt gebruik van lichtsignalen en geluid om te communiceren. Ook beschikt de FU over een oplaadstation voor de wearable.
    </td>
  </tr>
  <tr>
    <td>
      <img src="Foto's/5 Definition/Wave 2/Render wearable V2.png" alt="Render wearable V2" style="height:120px;">
      <img src="Foto's/5 Definition/Wave 2/Wearable.jpeg" alt="Wearable" style="height:120px;">
      <img src="Foto's/5 Definition/Wave 2/Wearable prototype.jpeg" alt="Wearable prototype" style="height:120px;">
    </td>
    <td>
      De wearable is vervaardigd van EVA-foam, gevormd naar de mal van een bovenarm. Daarnaast is er een smartwatchsensor geïntegreerd voor nauwkeurige stressmetingen.
    </td>
  </tr>
</table>



#### User testing (n=3)
Voor deze testfase werd een ‘Plug and Play’-protocol (zie [Protocol wave 2](https://github.com/DePieter/TakeFive/blob/main/Protocols/Define/Wave%202%20Protocol%20De%20Oever.pdf) ) ontwikkeld waarmee de zorgverleners van WZC De Oever zelfstandig aan de slag konden. Elke deelnemer kreeg een uitgebreide handleiding met instructies over het installeren van de wearable en feedbackunit, het uitvoeren van pauzeoefeningen (zoals ademhaling, korte babbel of buiten wandelen) en het invullen van een zelfevaluatie na elke oefening. De test liep over vijf dagen, waarbij deelnemers meerdere keren per dag door de feedbackunit visueel (via knipperlicht) werden aangespoord om een korte pauze te nemen.

Elke interventie werd geëvalueerd op effectiviteit via een scoreformulier. Deze kwantitatieve evaluatie werd aangevuld met kwalitatieve feedback in een afsluitend groepsgesprek.





### Conclusies & implicaties:
Deze testfase onderzocht de toepasbaarheid en integratie van het prototype in een realistische zorgcontext. Het systeem beantwoordt aan een concrete behoefte: de oefeningen hielpen gebruikers om stil te staan bij hun stressniveau en gaven rustmomenten, al verschilde de effectiviteit per persoon.
Lichtsignalen werden niet altijd opgemerkt in de drukte. Respondenten stelden subtiele extra signalen (zoals trilling of geluid) voor. Ook bleek er twijfel over de betrouwbaarheid van zelfgenomen pauzes, wat wijst op de nood aan terugkoppeling of controle in het systeem.
Belangrijke inzichten:
- De wearable was comfortabel voor korte duur, maar moet kleiner, zachter en robuuster voor langdurig gebruik.
- De impact op bewoners was nihil, wat de discretie bevestigt.
- De testopstelling was eenvoudig en werd zelfstandig beheerd.
- Gebruikers zouden het systeem aanbevelen aan collega’s.

Deze resultaten bieden input voor het verfijnen van de gebruikservaring, het verhogen van de effectiviteit en het aanscherpen van de functionele ontwerpcriteria. Het volledig verslag is terug te vinden in [Rapport wave 2](https://github.com/DePieter/TakeFive/blob/main/Reports/Define/Report%20De%20Oever.pdf)
Daarbij moet rekening gehouden worden met de [Product design requirements](#product-design-requirements) waarvan hieronder de belangrijkste staan weergegeven:

| ID    | Design Requirements                                                                                   | Source   | Date       |
|-------|-------------------------------------------------------------------------------------------------------|----------|------------|
| DR18  | Intuïtieve bediening met duidelijke pauzemeldingen in drukke omgevingen.                              |    |            |
| DR21  | Verstoort geen lopende taken en past in bestaande workflows.                                          |    |            |
| DR23  | Modulair systeem -> verwisselbaar voor dag en nacht shift                                             | Wave 2 | 23/12/2024   |

# Develop
De develop fase draait rond het verfijnen van het product. Hiervoor worden de fysieke ergonomie, de cognitieve en de sensoriële ergonomie geoptimaliseerd aan de hand van theorie, prototyping en testing. 
Deze fase bestaat uit drie opeenvolgende fases, elk met een specifieke focus:
1.	Extra Concepttest – In deze eerste fase wordt het initiële idee ter aanvulling van voorgaande definitionfase geëvalueerd en gevalideerd.
2.	Metafooronderzoek – Vervolgens wordt onderzocht welke metafoor het meest geschikt is voor de feedbackunit.
3.	Vorm- en emotieverfijning – Tot slot wordt de gekozen metafoor verfijnd op emotioneel vlak en wordt de esthetiek van het volledige prototype geoptimaliseerd.

### Doelstellingen
- Prototype verfijnen
- Belangrijkste design challenges identificeren door zowel theoretisch als praktisch onderzoek

### Materiaal & methoden
Tijdens deze fases worden verschillende methodologieën toegepast, waaronder:
- Brainstorming
- Enquêtes
- Emotional mapping
- Design sketches
- Storyboarding
- MoSCoW-methode
- Prototyping
- Gebruikerstesten

---
### Develop 3.1 / Wave 3 (N=5)
Hoewel de developfase zich voornamelijk richt op het verfijnen van het product, bevindt wave 3 zich deels nog in de discoveryfase. Dit komt doordat het concept is uitgebreid met extra componenten, zoals de feedback unit en de verificator. In wave 3 worden deze nieuwe componenten gevalideerd (discovery), terwijl tegelijkertijd zoveel mogelijk aspecten van de ergonomie worden getest (develop).

#### Brainstorming

Wave 2 toonde aan dat er behoefte was aan een feedbackunit (= een manier om aan te geven wanneer iemands stressniveau te hoog is). Belangrijk hierbij is dat de feedback losstaat van de wearable om triggerblindness te voorkomen.  

Om een bruikbaar idee te ontwikkelen, begon het proces met een individuele brainstormsessie per teamlid. Elk teamlid werkte één of meerdere concepten uit en beschreef alle eigenschappen op grote A3-bladen. Vervolgens werd via dotvoting bepaald welke eigenschappen waardevol waren voor het concept en welke moesten worden uitgesloten.

De brainstorming heeft geleid tot het implementeren van een systeem bestaande uit 3 verschillende componenten. Hierbij worden de componenten die reeds zijn gedefinieerd (wearable en feedbackunit) uitgebreid met een extra component; een verificator. 

Omdat uit eerdere waves bleek dat er twijfel bestaat over de betrouwbaarheid van zelfgenomen pauzes, fungeert de verificator als een vorm van controlemechanisme.
Alle componenten van het systeem worden in onderstaande tabel kort beschreven.

| Onderdeel      | Beschrijving                                                                                                                                 |
|----------------|----------------------------------------------------------------------------------------------------------------------------------------------|
| De wearable    | Dit is de sensor die door zorgverleners wordt gedragen om hun stressniveau te monitoren.                                              |
| Feedback Unit  | De feedbackunit toont op een visuele manier het real time stressniveau van de gebruiker. Deze is los van de wearable geplaatst om gewenning of negeren van signalen (trigger blindness) te voorkomen. |
| Verificator    | De verificator stelt pauzes voor en controleert of deze daadwerkelijk worden genomen.                                                       |

<p align="center">
  <img src="Foto's/6 Develop/D3.1/Brainstorm develop 1.png" width="600px">
</p>

#### Design sketches

In de eerste versie van de feedbackunit wordt een bloem gebruikt als metafoor voor het stressniveau: naarmate de stress toeneemt, gaat de bloem zichtbaar meer hangen. De verificator wordt vormgegeven als een gieter en symboliseert de mogelijkheid om de bloem 'water te geven'. Dit gebeurt wanneer de gebruiker een voorgestelde pauze uitvoert, waarmee hij of zij actief bijdraagt aan het herstel van balans en welzijn.
| Product | Concept schetsen |
|------|------|
| Feedback Unit |  <img src="Foto's/6 Develop/D3.1/Plant sketch.png" style="height: 200px;">|
| Verificator | <img src="Foto's/6 Develop/D3.1/Verificator sketch.png" style="height: 200px;">|

#### Roleplay

Voorafgaand aan het fysieke prototypen werd gekozen om te werken met roleplay. Deze methode maakt het mogelijk om in een vroeg stadium de gebruikerservaring visueel uit te denken en eerste gebruiksfouten of knelpunten te detecteren, zonder reeds te investeren in complexe of tijdrovende prototypes.

De elementen die gebruikt worden voor de roleplay konden snel verwezelijkt worden door zaken zoals bijvoorbeeld een drinkfles met post-its op geplakt. Dit gaf een eerste inzicht in hoe het systeem zich gedraagt in verschillende scenario’s op de werkvloer. Dit hielp bij het afstemmen van verwachtingen met stakeholders en bood een duidelijke basis voor de verdere ontwikkeling van functionele prototypes. 

Op onderstaande afbeeldingen is te zien hoe het concept van een bloem als feedbackunit is gerealiseerd met drinkflessen met verschillende kleuren post-its. Deze verschillende kleuren representeren de status van de bloem (slap of rechtopstaand). De verificator in de vorm van een gieter werd getekend op papier en opgehangen aan de muur. Met deze componenten kon al een eerste roleplay als volgt van start gaan:

De verpleegkundige (in dit geval Pieter) doet zijn verpleegkundige taken ergens op de afdeling. Vervolgens voelt hij de wearable die hij draagt trillen en ziet hij dat de bloem op de verpleegkar volledig slap hangt, nu weet hij dat het tijd is om even wat rustiger aan te doen en misschien even een korte pauze te nemen. Daarom neemt hij de bloem van de zorgkar en gaat hij ermee naar de verificator die zich bevind in de verpleegpost. Vervolgens plaats hij de bloem op de voorziene plaats bij de verificator en kiest hij een pauzeopdracht die hij graag wil doen. Nadat de pauze is afgelopen neemt hij de bloem terug mee naar de verpleegkar en hervat hij zijn werk.

<p align="center">
  <img src="Foto's/6 Develop/D3.1/Roleplay met bloemconcept 2.jpg" style="height:400px;">
  <img src="Foto's/6 Develop/D3.1/Roleplay met bloemconcept 1.jpg" style="height:400px;">
</p>

Uit deze roleplay zijn verschillende aandachtspunten tevoorschijn gekomen:
- De bloem moet uitgerust worden met een lampje dat van kleur veranderd om onderscheid te kunnen maken van een bloem die nog net niet helemaal slap hangt vs een bloem die wel volledig slap hangt.
- Men kan makkelijk de bloem vergeten mee te nemen wat het onmogelijk maakt om in te loggen op de verificator. Ook kan dit als een overbodige extra taak worden gezien.

#### Prototyping
Het doel van dit prototypingproces was om een algemeen concept te kunnen valideren om dit vervolgens in een volgend onderdeel te kunnen verfijenen. Het prototype voor stressfeedback, zal in de concepttest verkend geevaluereerd worden op begrijpelijkheid, impact en bruikbaarheid binnen de context van woonzorgcentra. De bedoeling was om na te gaan op welke manier er feedback op een betekenisvoll gecommuniceerd kan worden, zonder de werkomgeving of collega’s te storen.
Omdat er op deze moment nog geen concept vast ligt en omdat het project een grote omvang heeft gezien de verschillende componenten, was het moeilijk om aan varity prototyping te doen. De gemaakte prototypes worden in onderstaande tabel weergegeven en de werking wordt ervan besproken.


| Prototype      | Beschrijving                                                                                                                                 |
|----------------|----------------------------------------------------------------------------------------------------------------------------------------------|
|  <img src="Foto's/6 Develop/D3.1/Prototype bloem.png" style="height: 200;">| **Feedback unit (hoofdfocus):**<br>Elke gebruiker heeft een eigen bloem op zijn/haar zorgkar staan. De bloem gaat slapper hangen naarmate het stressniveau toeneemt.<br><br>Zodra de bloem volledig slap hangt, zal de kleur van de bloempot rood kleuren. Op dat moment is het tijd om de bloem water te geven → pauze nemen. |
|  <img src="Foto's/6 Develop/D3.1/Prototype gieter.png" style="height: 200;">| **Verificator (gieter):**<br>Wanneer de bloem aangeeft dat het tijd is voor een pauze (door slap te hangen en een rode pot te tonen), moet deze bij de **verificator (gieter)** worden geplaatst.<br><br>De verificator herkent de eigenaar van de bloem en stelt verschillende pauzes voor. De gebruiker kiest een pauze, waarna de verificator de starttijd registreert. Kort voor het einde van de pauze trilt de wearable om aan te geven dat het tijd is om het werk te hervatten.<br><br>Hierbij moet de gebruiker de pauze met een knop op de verificator stoppen. Indien de pauze goed is uitgevoerd, heeft men water verdiend om de bloem weer gezond te maken (bloem rechtop en pot kleurt groen). |
| <img src="Foto's/6 Develop/D3.1/Interface.png" style="height: 200;">|  De verificator bevat een **interface** die de gebruiker verschillende pauzes kan voorstellen. Tegelijk is dit een systeem dat de pauzes zal loggen om misbruik zoveel mogelijk tegen te gaan. |


#### User testing 
De voorgaande methodes zoals roleplaying, brainstorming, prototyping,... hebben doorheen het proces geleid tot verschillende ontwerpvragen te zien in [Protocol develop 3.1](https://github.com/DePieter/TakeFive/blob/main/Protocols/Develop/Test%20protocol%203.1.pdf). Om deze ontwerpvragen te beantwoorden, werd een gebruikerstest uitgevoerd. Hiervoor werd telefonisch contact opgenomen met WZC Panhuys Gent. Aangezien gebruikers aan de test deelnamen, ondertekende elke deelnemer een ‘informed consent’, terug te vinden in de bijlagen.
De concepttest heeft als doel antwoord te krijgen op volgende ontwerpvragen:     
  
**Conceptuele validatie (Definition-fase)**
- In welke mate sluit de voorgestelde pauzestrategie aan bij de noden en verwachtingen van zorgmedewerkers? (=wat is de opinie van de gebruiker)?
- Hoe betrouwbaar en consistent functioneert het systeem onder verschillende werkomstandigheden en stressniveaus?
- Welke drempels ervaren gebruikers bij het gebruik van het systeem, en hoe kunnen deze worden verminderd?
- Is een verificator (zie Prototypes) noodzakelijk, of volstaat het als de feedbackunit zelf aangeeft welke pauze genomen moet worden, bijvoorbeeld via een geïntegreerd display?
- Kan het systeem omzeild worden (bv. te weinig of te veel pauze nemen) en hoe kan dit e.v.t. worden opgelost?

**Ergonomische aspecten (Development-fase)**
- Hoe intuïtief en toegankelijk is de interactie met het systeem voor zorgmedewerkers in een veeleisende werkomgeving?
- Welke vorm/uiterlijk van de feedback unit biedt de beste sensoriele ergonomie aan de gebruiker?
- Hoe beïnvloedt dit systeem de cognitieve belasting en werkprestaties?
- Worden de meldingen en suggesties van het systeem als helpend of storend ervaren tijdens het werk?
- Hoe goed past het systeem binnen de bestaande workflow van zorgmedewerkers zonder extra stress of werkdruk te veroorzaken?

De geanalyseerde data wordt vertaald naar antwoorden op de ontwerpvragen, wat leidt tot verschillende design requirements. Deze zaken zijn terug te vinden in [Rapport develop 3.1](https://github.com/DePieter/TakeFive/blob/main/Reports/Develop/Concept%20test%20rapport%203.1.pdf).


#### MoSCoW
Om alle verkregen data (concepttest, opmerkingen van roleplay,...) op een structurele manier te verwerken, werd d.m.v. een extra uitgebreide MoSCoW- methode in combinatie met brainstorming, een waardevolle tabel bekomen welke resulteert in concrete ontwerpvragen, design requirements en aandachtspunten.
In deze MoSCoW-tabel heeft elk teamlid zoveel mogelijk relevante vragen geformuleerd welke voortvloeien uit reeds uitgevoerde methoden. Vervolgens zijn deze gezamenlijk besproken en beoordeeld, wat heeft geleid tot waardevolle discussies en oplossingen. Desbetreffende tabel wordt hieronder weergegeven:


| Nr. | Vraag | Ontwerpimplicatie | MoSCoW | Opmerkingen/Oplossing |
|-----|-------|-------------------|--------|------------------------|
| 1 | Mag de gebruiker pauze nemen? | Er moet heel duidelijk gesignaleerd worden naar de gebruiker dat deze pauze mag nemen om verwarring te vermijden. | M | Eénduidige signalisatie |
| 2 | Neemt de gebruiker niet te lang pauze? | Er moet een manier zijn waarop deze op de hoogte wordt gebracht wanneer de pauze voorbij is. | M | Vlak voor afloop moet de wearable beginnen trillen, tot dat de pauze wordt beëindigd met de stopknop op de verificator. <br> & <br> Hoofdverpleegkundige/afdelingshoofd moet de beschikbare pauze kunnen regelen. |
| 3 | Kan er worden nagegaan dat de pauze effectief wordt genomen? | Het moet duidelijk zijn naar de gebruiker en anderen toe dat de pauze moet worden genomen. <br><br> Ook moet er een controlemiddel zijn op technologisch vlak. De gebruiker moet verifiëren dat deze de pauze neemt. | M | Bloem eventueel op slot bij nemen van pauze. <br> Bij start van pauze start een timer, zorg dat andere VPK de lopende timers ook kunnen zien (sociaal stigma). <br> Bij einde van pauze moet nog eens op een knop gedrukt worden. <br> Werken zonder bloem sociaal onaanvaard. |
| 4 | Kan er op worden valsgespeeld? | / | / | Dit zal de test moeten uitwijzen |
| 5 | Moet de pauzeopdracht worden voorgesteld door de feedbackunit? | Het is geen vereiste om in elke kar een unit te integreren met scherm en interface (kostprijs). | M | Psychologisch worden ruimtes gekoppeld aan handelingen. Om doorwerken te vermijden, wordt gebruiker verplicht naar pauzeruimte te gaan. Verificator (= gieter) in pauzeruimte plaatsen. |
| 6 | Wat kunnen we met de data uit de wearable? | Een app/interface voor afdelingshoofden kan meerwaarde bieden | S | Taakverdeling regelen, life-inzichten geven van medewerkers |
| 6.1 | Moet de gieter een functie bieden om de gevoeligheid van het systeem te beperken? | Zie vraag 2 | M | Zie vraag 2 |
| 7 | Welke ruimte is het meest geschikt voor de verificator? | Geeft inzicht over de beste plaatsen. | / | De pauzeruimte -> zie vraag 5 |
| 8 | Welke manier van interactie wordt verkozen door de gebruiker? | Is een fysieke interface beter (bv knoppen) of volstaat een digitale aanpak? | / | Enkel de verificator krijgt display + knoppen. Focus ligt op de feedbackunit (=bloem). |
| 9 | Hoe kunnen we de gebruiker verwittigen dat de pauze voorbij is? | / | M | De wearable moet een trilsignaal geven. |
| 10 | Bestaan er gelijkaardige concepten? | Heuristiek met bestaand fenomeen? | / | [Little Signals](https://littlesignals.withgoogle.com/) <br> [TouchPoint](https://thetouchpointsolution.com/pages/emdr) <br> [Soft Robot Design](https://elenasabinson.com/soft-robot-system-design) |
| 11 | Hoe kunnen we de feedbackunit antropomorferen? | Werken met een “buddy” is vaak aangenamer en motiverend. | S | Concept bevat een bloem die slap hangt bij toenemend stressniveau. |
| 12 | Wanneer mag de feedbackunit veranderen van status? | Stressniveau verschilt per persoon. | M | Eerste week enkel metingen. Daarna systeem activeren. Vervolgens passief blijven analyseren en bijsturen. |
| 12.1 | Hoe omgaan met ongewenste meldingen? | Wanneer in slaapstand? | M | Feedbackunit gaat in slaapstand bij uitdoen van wearable. |
| 14 | Hoe worden opdrachten gekoppeld aan de verificator? | Buitenopdrachten vragen specifieke plaatsing. | S | Meerdere verificators: <br> • Buitenopdrachten: bij uitgang. <br> • Binnenopdrachten: in pauzeruimte. |
| 15 | Is een dockingstation nodig? | / | S | Extra esthetische waarde (bv bloembak). <br> Wearable & FU kunnen daar opgeladen worden. |
| 15.1 | Wat als opladen vergeten is? | Uitwisselbare reservebatterij. | C | / |
| 16 | Kan het oplaadpunt en verificator samen worden gebracht? | / | / | Via oplaadstation bij verificator. <br> Micro-interactie: “aan het opladen”-signaal via groen pulserend licht. |
| 17 | Is een deelsysteem mogelijk? | Aan gebruiker vragen. | W | Moeilijk door shiften en batterijniveau. |
| 18 | Moet back-end rekening houden met duur pauze? | / | M | Pauze wordt gestuurd door hoofdverpleegkundige (zie vraag 2). |
| 19 | Hoe lang duurt interactie met verificator? Kans op dubbele bezetting? | Interactie moet kort zijn. | M | Snel en toegankelijk. Minimale wachttijd. |
| 20 | Hoe gebruiksvriendelijk is het product? | Between-subjects test. | M | Groep 1 krijgt uitleg, groep 2 test intuïtief. |
| 21 | Kan er mechanisch valsgespeeld worden? | Betrouwbare bloemknop nodig. | M | Stevige mechanische scharnier + lichtkleur voor status. |
| 22 | Wil elke zorgmedewerker het product gebruiken? | Alternatief indien iemand geen pauze wil/mag nemen. | / | Geen verandering, verantwoordelijkheid bij gebruiker. |
| 23 | Moet het product slimmer zijn dan de gebruiker? | Kijken naar manipulatie & relevantie. | / | / |
| 26 | Hoe start interactie met verificator? | Stations of interface? | M | Te testen: badge scanner / wearable scan / bloem scan. |
| 27 | Moet het product gebruiker detecteren? | Nabijheidsdetectie vermijden onnodige interactie. | W | / |
| 28 | Wat doen met data buiten pauzes? | Value promise uitbreiden. | S | Webapp met stressoverzicht, taakvariatie aanduiden. |
| 29 | Hoeveel is te veel? | Moet alles wat bedacht is, er effectief in? | C | Data: volledige toegang optioneel voor hoofdverpleegkundige. <br> Prototypes bepalen wat nodig blijkt. |
| 30 | In hoeverre wil men privacy? | Hoeveel data mag gekend zijn door collega’s? | S | Hoofdverpleegkundige als vertrouwenspersoon. |
| 31 | Hoe batterijstatus weergeven? | / | M | Op FU zoals JBL speaker. Verificator met lichtsignaal (zie vraag 16). |
| 32 | Moet feedbackunit mee naar verificator? | Verificatie via wearable. | M | Testen. <br> Kan vervangen worden door badge-scan of naamselectie. (zie vraag 26) |
| 33 | Wordt pauze als extra gezien? | Hoe wordt deze geïmplementeerd? | M | Hoofdverpleegkundige kan pauzekrediet bepalen. |


#### Conclusies & implicaties
Het doel van deze fase was tweeledig; eenderzijds was het de bedoeling om een algemeen concept te kunnen valideren en anderzijds was het de bedoeling om al enkele eerste stappen te zetten richting de optimalisatie omtrend de ergonomie. 
Concreet zijn de belangrijkste hoofdzaken die voortvloeien uit deze wave als volgt:
- Dergelijk systeem wordt gewaardeerd door het zorgpersoneel.
   >_"Ik ervaar veel stress tijdens het werk. Een extern apparaat dat mij eraan herinnert om een pauze te nemen op basis van mijn stressniveau zou ik erg appreciëren." -Jonatan (verpleegkundige WZC Panhuys)_
- De feedbackunit in zijn huidige vorm als bloem, zorgt voor een negatief stigma.
   >_“Als iemand mij vertelt dat er 8 bloemen slaphangen, zwier ik ze buiten.” -Laurence (zorgkundige WZC Panhuys)_
- De feedbackunit mag niet op de zorg kar staan aangezien deze locatie te zichtbaar is.
   >_“Als ik veel stress heb wil ik dit niet open en bloot tonen, zeker niet als ik bij mijn patiënten ben of als er famillie op bezoek is.” -Sofie (zorgkundige WZC Panhuys)_
- Om de focus op alle 3 de componenten (wearable, feedbackunit, verificator) te leggen, gaat het een grote uitdaging worden om alles binnen de deadline van dit project te leggen. Daarom wordt vanaf nu de hoofdfocus gelegd op enkel de feedbackunit.

Als conclusie zijn er verschillende designrequirements opgesteld die in acht genomen moeten worden voor het verder opbouwen van Take Five, deze zijn hieronder te zien:
Dit proces resulteerde in concrete ontwerpvragen, design requirements en aandachtspunten voor de concepttests. 

| ID    | Design Requirements                                                                                                                    | Source    | Date       |
|-------|----------------------------------------------------------------------------------------------------------------------------------------|-----------|------------|
| DR26  | De feedback unit moet discreet zijn en enkel interpreteerbaar voor collega’s. Dit door te werken met visuele Affordances.             | Test&nbsp;3.1  | 24/02/2024 |
| DR27  | Gebruikers moeten zelf kunnen kiezen wanneer ze hun pauze nemen.                                                                       | Test 3.1  | 24/02/2024 |
| DR28  | De feedback unit moet individueel herkenbaar zijn en niet gelinkt aan een gedeelde zorgkar.                                            | Test 3.1  | 24/02/2024 |
| DR29  | De wearable moet minimale verstoring veroorzaken en niet te vaak trillen.                                                              | Test 3.1  | 24/02/2024 |
| DR30  | De verificator moet zich dichtbij bevinden om de drempel tot pauzes te verlagen.                                                       | Test 3.1  | 24/02/2024 |
| DR31  | Het systeem mag geen extra werkdruk of cognitieve belasting veroorzaken.                                                                | Test 3.1  | 24/02/2024 |
| DR32  | Een snooze-functie moet mogelijk zijn om pauzes uit te stellen.                                                                         | Test 3.1  | 24/02/2024 |
| DR33  | Het systeem moet een positieve stimulans bieden, zoals kleine gelukjes, om acceptatie te verhogen.                                     | Test 3.1  | 24/02/2024 |
| DR34  | Het systeem moet rekening houden met piekmomenten (ochtend- en avondzorgen) bij pauzevoorstellen.                                      | Test 3.1  | 24/02/2024 |

**Te testen:** 
- Kan er valsgespeeld worden met de pauze-verificatie? 
- Wat is de meest efficiënte manier om interactie met de verificator te starten? (Badge, wearable, bloem) 
- Hoe lang duurt de interactie met de verificator en zijn er wachttijdproblemen? 
- Wordt het als sociaal onaanvaardbaar gezien om zonder de bloem te werken? 
- Is het nodig om de feedbackunit fysiek mee te nemen naar de verificator, of is een alternatieve verificatiemethode beter? 
- Gebruikerservaring testen: intuïtief gebruik vs. uitleg krijgen. 

---
### Develop 3.2 [Affectief ontwerp]:  
>_“Zorgen voor begint bij goede zelfzorg.” -Stijn (Directeur WZC Sint-Franciscus)_
#### Doelstellingen (cfr. methodologie)
Uit de vorige test bleek dat het concept — een combinatie van een wearable, feedbackunit en verificator — bruikbaar is. Tegelijkertijd werd duidelijk dat de huidige vorm van de feedbackunit, een bloem, een negatief stigma oproept en dus niet geschikt is. In deze fase wordt daarom onderzocht welke metafoor beter past voor de feedbackunit. Daarnaast is het belangrijk te achterhalen welk gevoel deze metafoor idealiter moet oproepen: moet deze motiveren om harder te werken, of net rust brengen in stressvolle momenten?

#### Materiaal en methoden (N = 5)
Voorgaande fase heeft aangetoond hoe de feedbackunit moet functioneren en welke kernkwaliteiten essentieel zijn. Nu is het cruciaal om de meest geschikte metafoor te vinden, dit om op gepaste wijze de juiste emoties op te roepen. Om tot de beste keuze te komen, worden methoden ingezet voor het achterhalen van betekenisvolle en contextgevoelige metaforen. Zo wordt via antroposemiotiek onderzocht hoe zorgverleners betekenis geven aan vormen en bewegingen. Emotional mapping wordt ingezet om emotionele reacties op verschillende metaforen in kaart te brengen. Daarnaast zorgt A/B-testing ervoor dat concrete ontwerpvarianten systematisch worden vergeleken. Het complete protocol van de test die is uitgevoerd in deze fase, is te raadplegen via: [Protocol develop 3.2](https://github.com/DePieter/TakeFive/blob/main/Protocols/Develop/Test%20protocol%203.2.pdf) 

#### Brainstorming
Om tot geschikte metaforen voor de feedbackunit te komen, werd met het team een gerichte brainstormsessie georganiseerd. Het doel was om ideeën te creëren die zowel emotioneel resoneren met zorgmedewerkers als functioneel bruikbaar zijn op een feedbackunit in een zorgomgeving.

Er werd gestard met een korte reflectie over hoe de huidige feedbackunit (de bloem) een onbedoeld negatief stigma opriep. Daarna volgde een individuele ideefase waarin elk teamlid op post-its zoveel mogelijk metaforen noteerde die gevoelens oproepen zoals rust, zorg, verbondenheid en vreugde. Deze ideeën werden vervolgens gebundeld, besproken en geclusterd op thematiek.

In deze brainstormsessie werd er gebruik gemaakt van verschillende methodieken:

- Metaphor Cards: er werden post-its gemaakt met verschillende zaken op die kunnen dienen als metafoor voor de feedbackunit zoals bv koffietas, zon, mist,...

- Verhalenmethodiek: elk teamlid bracht situaties aan waarin zorgverleners mogelijk overprikkeld raken of net tot rust komen, en beschreef hierbij wat in die situaties visueel of emotioneel opviel.

- Thema-associaties: de metaforen zullen gekoppeld worden aan concepten zoals zelfzorg, teamgevoel en herstel.

<div align="center">
  <img src="Foto's/6 Develop/D3.2/brainstorm2.jpg" height="400">
</div>

Als resultaat van deze brainstormsessie, kan er gezegd worden dat alle afbeeldingen die op een manier rust uitstralen interessant kunnen zijn. Wat de metafoor precies zou moeten zijn is nog vrij vaag, wat het antwoord precies is op deze vraag zal moeten blijken uit een test.

#### Prototyping
Het prototype is ontwikkeld om te onderzoeken hoe zorgmedewerkers discrete signalen waarnemen en welke voorkeuren zij daarbij hebben. Voor het ontwerp diende 'Little Signals' van Google als inspiratie, omdat dit concept op een subtiele manier signalen vormgeeft.
Het prototype (zie onderstaande foto) bevat drie verschillende actuatoren, die elk een ander type beweging en communicatievorm simuleren. Ze worden handmatig bediend via de achterkant:

-	Cilinder 		->  abstracte vorm
-	Op- en neergaande foto	->  beeldje in de vorm van een metafoor
-	Bewegend papier		->  Golvende beweging
-	Gsm-scherm		->  [Bewegend licht](https://github.com/DePieter/TakeFive/blob/main/src/golvende%20beweging.mp4)

<div align="center">
  <img src="Foto's/6 Develop/D3.2/Prototype.png" height="300px">
</div>


#### Emotional mapping
Plutchiks Wheel of Emotions is een model dat helpt om emoties in kaart te brengen, het bevat acht emoties: vreugde, vertrouwen,... Zo wordt het eenvoudiger voor de woonzorgmedewerkers om de metaforen aan emoties toe te wijzen. Hierdoor kunnen de juiste metaforen gekozen worden voor de FU.

#### User Testing (n=5)
Tijdens deze testfase werd het prototype (Wizard of Oz, 3-in-1) getoond aan vijf zorgverleners. Hierbij werd onderzocht hoe zorgverleners emotioneel reageren op verschillende metaforen en bewegingen. De test startte met het tonen van de drie actuatoren van het prototype, gevolgd door papieren afbeeldingen van de bijhorende metaforen. De respondenten plaatsten deze op Plutchiks Wheel of Emotions. Zo kon visueel worden vastgelegd welke emotionele respons elke metafoor opriep.

Deze techniek — het koppelen van gevoelens aan visuele metaforen via het emotiespectrum — bood niet alleen inzicht in de emotionele impact van elke metafoor, maar hielp ook om op een meer intuïtieve manier over gevoelens te praten. Doordat het wiel een gezamenlijke, visuele referentie bood, konden deelnemers makkelijker aangeven wat een bepaalde metafoor bij hen opriep, zoals rust, afkeer of vreugde. Tegelijkertijd werd de onderliggende betekenis van vormen, kleuren en bewegingen bevraagd aan de hand van doelgerichte vragen.

Het doel was om duidelijk te achterhalen welk gevoel het systeem idealiter moet oproepen, en welke combinatie van metafoor en beweging dat gevoel het best vertegenwoordigt. Bijvoorbeeld: roept een zacht bewegende vlinder eerder rust of verdriet op? En welk gevoel roept een ritmisch op- en neergaande koffietas op?

Deze testmethode hielp zo niet alleen om feedback te verzamelen, maar legde ook verbanden tussen vorm, beweging, emotie en betekenis in de zorgcontext.

<p align="center">
  <img src="Foto's/6 Develop/D3.2/Wheel of emotions.png" style="height:200px;">
  <img src="Foto's/6 Develop/D3.2/Test 3.2 foto 1.jpg" style="height:200px;">
  <img src="Foto's/6 Develop/D3.2/Test 3.2 foto 2.jpg" style="height:200px;">
</p>
  
#### Resultaten
Deze test heeft veel waardevolle inzichten opgeleverd, zo toonde de [raw data](Raw%20Data/Develop/Develop%203.2) aan dat metaforen (voornamelijk dieren) die gevoelens van joy en rust oproepen het meest effectief en gewenst zijn. Deze gevoelens dragen volgens de respondenten positief bij aan het minderen van stress.
>_“Potverdorie de FU, staat weer beneden!” -Hilde (Verpleegkundige WZC Sint-Franciscus)_

Aan de andere kant werden metaforen zoals tandwielen en handen geassocieerd met negatieve emoties zoals woede en frustratie: “Je blijft maar bezig”, wat zorgmedewerkers kan frustreren.
>_“De koffietas als metafoor vind ik heel leuk en toepasselijk!” -Bruno (Ergotherapeut WZC Sint-Franciscus)_

Wat betreft de beweging van de metafoor, gaf de meerderheid van de respondenten aan dat de beweging het best gekoppeld zou moeten zijn aan de gebruikte metafoor; als er een olifant wordt gebruikt als metafoor, zou de beweging logischerwijs een op en neergaande slurf kunnen representeren.


#### Conclusies & implicaties (design requirements en beslissingen)
Het systeem moet emoties oproepen die bijdragen aan een positieve, ondersteunende en ontspannen werkomgeving, waarin zorgmedewerkers zich veilig en persoonlijk betrokken voelen. De focus ligt op het stimuleren van gevoelens van vreugde en rust. Uit de test bleek dat vooral dierlijke metaforen het best scoorden. De gekozen beweging zal afgestemd worden op de gebruikte metafoor en moet daarmee een logisch en intuïtief verband vertonen. Deze fase heeft uiteindelijk geleid tot verschillende design requirements:


| ID    | Design Requirements                                                                                                                                                           | Source       | Date       |
|-------|--------------------------------------------------------------------------------------------------------------------------------------------------------------------------------|----------|------------|
| DR35   | De feedbackunit moet in de zorgpost staan.                                                                                                                                    | Test&nbsp;3.2 | 6/03/2025  |
| DR36   | De feedbackunit moet uiterst stevig en duurzaam zijn. Dit betekent dat het waterdicht is, bestand tegen stoten en honderden keren zonder schade kan worden laten vallen.     | Test 3.2 | 6/03/2025  |
| DR37   | De feedbackunit mag niet makkelijk verplaatsbaar zijn.                                                                                                                        | Test 3.2 | 6/03/2025  |
| DR38   | De feedbackunit moet gebruik maken van rustgevende signalen.                                                                                                                  | Test 3.2 | 6/03/2025  |
| DR39   | Er zouden dieren gebruikt moeten worden in het signaalgeven.                                                                                                                  | Test 3.2 | 6/03/2025  |
| DR40   | Iedereens manier van signaalgeven moet gekozen kunnen worden.                                                                                                                 | Test 3.2 | 6/03/2025  |
| DR41   | Het moet ook andere data verzamelen zoals bijv. een stappenteller.                                                                                                            | Test 3.2 | 6/03/2025  |
| DR42   | Voor het hele ‘ecosysteem’ ontwerpen, niet enkel zorgmedewerkers.                                                                                                             | Test 3.2 | 6/03/2025  |
| DR43   | Het moet snel controleerbaar zijn zonder fysiek naar een feedbackunit te moeten lopen.                                                                                        | Test 3.2 | 6/03/2025  |
| DR44  | Niet iedereen moet andermans stressniveau kunnen zien, enkel een groepsindicatie.                                                                                             | Test 3.2 | 6/03/2025  |
| DR45  | Het mag geen grote veranderingen (“Franse Revolutie”) veroorzaken, maar het moet wel waardevol zijn.                                                                          | Test 3.2 | 6/03/2025  |
| DR46  | De feedbackunit moet de mogelijkheid hebben om met verschillende metaforen te werken.                                                                                         | Test 3.2 | 6/03/2025  |
| DR47  | De gebruikte metafoor moet rustgevend zijn en een gevoel van joy opwekken.                                                                                                    | Test 3.2 | 6/03/2025  |


---
### Develop 4: [Cognitieve ergonomie]  
>_“In een grote instelling heb je afdelingen met tien tot twintig medewerkers. Daar moet je rekening mee houden in het design.” -Jan (Directeur WZC De Weister)_

#### Doelstellingen (cfr. methodologie)
Deze test bevindt zich in de develop-fase waar voornamelijk het ergonomische aspect wordt onderzocht. Hierbij ligt de primaire focus op de feedback unit en word er op cognitief vlak de duidelijkheid van de signalisatie onderzocht. 


#### Materiaal en methoden
Om inzicht te verkrijgen in welk abstractieniveau van dierlijke vormen de grootste duidelijkheid biedt, wordt gebruikgemaakt van card sorting. Hierbij rangschikken zorgverleners visuele kaarten met dieren op negen abstractieniveaus – van realistisch tot extreem abstract en op basis van herkenbaarheid en interpretatiegemak.

Daarnaast wordt via een combinatie van think aloud, A/B-testing en kwantitatieve analyse onderzocht hoe bewegende metaforen en het gebruik van lichtsignaal (zie [wave 2 DR19](#wave2n5)) worden waargenomen in de context van de verpleegpost. Zorgverleners observeren een prototype in twee scenario’s: (1) enkel beweging van het dier, en (2) beweging in combinatie met een geïntegreerd LED-signaal. Door hun spontane interpretaties te registreren, wordt het verschil in duidelijkheid tussen beide situaties meetbaar gemaakt. Het complete protocol van de test die is uitgevoerd in deze fase, is te raadplegen via: [Protocol develop 4](https://github.com/DePieter/TakeFive/blob/main/Protocols/Develop/Test%20protocol%204.1.pdf).

#### Brainstorming
Uit D3.2 bleek dat er een duidelijke voorkeur was voor dieren als metafoor voor de feedbackunit. Op basis hiervan werd een gerichte brainstormsessie opgezet volgens een vereenvoudigde SCAMPER-methode om ieders input evenwaardig te verzamelen. Elk teamlid werkte eerst individueel ideeën uit rond mogelijke dierlijke metaforen en hun gedragingen (substitute, combine, adapt, modify, etc.). Nadien werden de ideeën gegroepeerd, besproken en geëvalueerd op basis van hun communicatiekracht, herkenbaarheid en technische haalbaarheid. De verschillende opties werden visueel geschetst en geclusterd rond centrale thema’s. Tijdens de plenaire bespreking werden er duidelijke ontwerpcriteria geformuleerd, die nadien als design requirements zijn vastgelegd (aangeduid met oranje markeringen op de foto). Deze gestructureerde aanpak zorgde voor een gefundeerde en goed onderbouwde keuze richting de verdere ontwikkeling.

<p align="center">
  <img src="Foto's/6 Develop/D4/Brainstormsessie D4.png" style="height:300px;">
</p>


#### Prototyping
Uit voorgaande interpretatietest werd duidelijk dat een dierlijke metafoor een krachtig communicatiemiddel kan zijn binnen het systeem. Er werd een algemeen model gemaakt als FU dat gebruikt kan worden om verschillende soorten dieren per FU te integreren. Hierbij is ruimte voorzien om alle elektronica die nodig zou zijn om het dier te laten bewegen, in het model te verwerken. De ledring zal op het plateau bevestigd worden waar de dieren op kunnen staan. Er is beslist om de FU zodanig te ontworpen zodat er meerdere naast elkaar kunnen staan.

<p align="center">
  <img src="Foto's/6 Develop/D4/FU voor D4.png" style="height:300px;">
</p>


Uit de brainstormsessie zijn er 3 dieren gekomen waarvan een conceptuele beweging is bedacht om het stressniveau te representeren. Deze modellen (van [Printables](https://www.printables.com/model?ordering=views&period=month)) zullen in de volgende test deeld afgetoetst worden op het vlak van interpretatie door de gebruiker.


<table>
  <tr>
    <td>
      <img src="Foto's/6 Develop/D4/Dier 1 D4.png" style="height:200px;" alt="FU wave 2 prototyping">
    </td>
    <td>
De vleugels van <strong>de vlinder</strong> zullen zich geleidelijk openslaan naarmate het stressniveau van de gebruiker stijgt. De vlinder is gekozen vanwege zijn uitstraling van lichtheid, vrijheid en lentegevoel.
    </td>
  </tr>


  <tr>
    <td>
      <img src="Foto's/6 Develop/D4/Dier 2 olifant D4.png" style="height:200px;" alt="FU wave 2 prototyping">
    </td>
    <td>
De slurf van<strong> de olifant</strong> zal geleidelijk omhoog gaan naarmate het stressniveau van de gebruiker stijgt. De olifant is gekozen aangezien zijn uitstraling van kracht en stabiliteit.
    </td>
  </tr>

  
  <tr>
    <td>
      <img src="Foto's/6 Develop/D4/Dier 3 hond D4.png" style="height:200px;" alt="FU wave 2 prototyping">
    </td>
    <td>
<strong>De hond</strong> ("Man's best friend") zal geleidelijk gaan zitten naarmate het stressniveau van de gebruiker stijgt. Dit dier werd gekozen als een goedgekend symbool van vertrouwen en rust.
    </td>
  </tr>
</table>


#### User Testing (n=5)
De test startte met een korte introductie waarbij het volledige project werd toegelicht. Na het invullen van een informed consent-formulier en het starten van een spraakopname, werd het doel van de test uitgelegd aan de hand van een herkenbaar voorbeeld zoals de ([Rorschachtest](https://nl.wikipedia.org/wiki/Rorschachtest)). Deze metafoor illustreerde het belang van interpretatie: waar in bij de Rorschachtest verwarring ontstaat door té abstracte beelden, onderzoekt deze test net hoe ver een signaal geabstraheerd kan worden vóór het onherkenbaar wordt.

In de testsessie kregen de respondenten fotoreeksen te zien van verschillende dieren op negen verschillende [abstractieniveaus](#abstractieniveau) die liggen tussen: realistisch, gestileerd, geometrisch en extreem abstract, hieronder is daarvan een voorbeeld weergegeven:

<p align="center">
  <img src="Foto's/6 Develop/D4/Abstractieniveau hond.jpg" style="height:400px;">
</p>

De opdracht bestond erin deze beelden te rangschikken van meest naar minst herkenbaar. De resulterende ordeningen werden per deelnemer vastgelegd via fotografie, met als doel een visuele en kwalitatieve analyse van voorkeuren en interpretatievermogen.

Daarna werd het prototype geïntroduceerd: een dierlijke metafoor met geïntegreerde lichtindicatie. In twee opeenvolgende scenario’s werd aan zorgverleners gevraagd wat zij waarnamen – eerst bij enkel beweging van het dier, vervolgens bij beweging in combinatie met licht. Door de reacties per situatie te vergelijken, was het de bedoeling om het verschil in duidelijkheid tussen beide condities kwantitatief vast te leggen.
Ten slotte werd er nog een korte vragenreeks afgelopen (terug te vinden bij [Protocol develop 4](https://github.com/DePieter/TakeFive/blob/main/Protocols/Develop/Test%20protocol%204.1.pdf)).

#### Resultaten
Uit de gesprekken met zorgprofessionals kwamen diverse waardevolle inzichten naar voren over de herkenbaarheid, interpretatie en vormgeving van dierlijke metaforen. Zo toonde de [raw data](Raw%20Data/Develop/Develop%204) duidelijk dat er een voorkeur bestaat voor abstractere beelden met een duidelijk contrast. Aan de andere kant mocht het er niet te kinderachtig uitzien door te veel kleuren en te simplistische cartoons.
>_“Het mag er niet kinderachtig uitzien.” -Jan (Directeur WZC De Weister)_

Daarbij is aan te geven dat kleurgebruik is toegestaan, mits het met zorg en in beperkte mate wordt toegepast.
>_“Kleuren geven snel duidelijkheid, maar een teveel eraan komt over als kinderachtig.” -Evy (zorgkundige: wonen en leven)_

Niet alle natuurlijke bewegingen van de dieren worden even positief waargenomen.
>_“Als de olifant zijn slurf omhoog doet, denk ik dat hij gaat aanvallen."_

De kwantitatieve test, waarbij deelnemers zo snel mogelijk moesten aangeven welke verandering ze aan de feedbackunit (FU) opmerkten, bleek weinig betrouwbaar. De reactiesnelheid varieerde sterk tussen de deelnemers: terwijl de ene deelnemer eerst rustig ging zitten en vroeg of hij al mocht beginnen, gaf een andere al antwoord na een eerste blik. Door deze inconsistente startmomenten en interpretaties is het niet mogelijk om op basis van deze test geldige uitspraken te doen over reactiesnelheid. De resultaten missen daardoor de noodzakelijke validiteit om als kwantitatieve data gebruikt te worden.




#### Conclusies & implicaties
De feedbackunit moet duidelijk en intuïtief communiceren, met een voorkeur voor abstracte dierfiguren en rustig kleurgebruik. Groen en warm wit zorgen voor rust, terwijl felle kleuren vaak als kinderachtig worden ervaren. Zonder uitleg is de functie niet altijd meteen duidelijk, wat de gewenste discretie weerspiegelt. Bewegingen en lichtsignalen gecombineerd bieden de beste herkenbaarheid.

De keuze van de beweging moet zorgvuldig gebeuren om een positief gevoel op te roepen. Uit eerdere tests blijkt dat de beweging logisch moet aansluiten bij het karakter van de gekozen metafoor. Uit deze test is gebleken dat ook de uitstraling van de beweging een belangrijke rol speelt: zo kan een olifant die zijn slurf omhoog steekt als bedreigend overkomen, terwijl een zittende olifant net een speelse en vriendelijke indruk wekt.

Op termijn is het de bedoeling dat elke gebruiker een eigen dier krijgt toegewezen, aangepast aan hun voorkeur, persoonlijkheid of teamdynamiek. Die personalisatie kan zich uiten in vorm, kleur of expressie. Voor het uiteindelijke uitwerken van een meer functioneel prototype, **zal er gefocust worden op één enkel dier**, zodat de werking en signaalduidelijkheid van de feedbackunit eerst in zijn eenvoud getest konden worden.

| ID    | Design Requirement                                                                                                                                | Source | Date       |
|-------|----------------------------------------------------------------------------------------------------------------------------------------------------|--------|------------|
| DR48  | De feedbackunit moet abstracte, niet-kinderachtige dierfiguren gebruiken om een professionele uitstraling te behouden.                            | Test&nbsp;4 | 03/04/2025 |
| DR49  | Bewegings- en lichtelementen moeten gecombineerd worden om duidelijke, begrijpelijke feedback te geven aan de gebruiker.                          | Test 4 | 03/04/2025 |
| DR50  | Het kleurgebruik moet rust en kalmte uitstralen, bijvoorbeeld door gebruik van warme wittinten of natuurlijke groentinten.                         | Test 4 | 03/04/2025 |
| DR51  | De betekenis van bewegingen moet intuïtief en positief geïnterpreteerd worden. Bewegingen met negatieve associaties (bv. angst) moeten vermeden worden. | Test 4 | 03/04/2025 |


---
### Develop 5: [Esthetische evaluatie & visuele test]
#### Doelstellingen
In dit onderdeel werd onderzocht hoe de Feedback Unit binnen het Take Five-systeem er visueel moet uitzien om optimaal te integreren in een zorgcontext (WZC en ziekenhuizen) rekeninghoudend met de cognitieve ergonomie en esthetiek. Het doel was om een ontwerp te ontwikkelen dat rust, vertrouwen en herkenning oproept bij zorgverleners.

#### Materiaal en methoden
Voor deze test werd een online enquête gelanceerd via Qualtrics (n = 35). Deelnemers kwamen uit verschillende leeftijdsgroepen en bestonden uit studenten, familie en kennissen. De volledige uitwerking kan worden teruggevonden in [Protocol develop 5.](https://github.com/DePieter/TakeFive/blob/main/Protocols/Develop/Concept%20test%20protocol%205.1.pdf)

Gebruikte testmethoden:

- **Moodboard (A/B) Test**  
  Deelnemers kozen welk moodboard het meest geschikt was voor een toestel in een zorgomgeving.  
  Resultaat: Moodboard 1 werd het meest passend ervaren.
  
  <p align="center">
  <img src="Foto's/6 Develop/D5/Moodboard1.jpg" width="600px">
</p>

- **Preference Test (Likert-schaal)**  
  Beoordeling van verschillende ontwerpvarianten op betrouwbaarheid (schaal 1–7).  
  Resultaat: Apparaat 1 scoorde het hoogst met een gemiddelde van 5.12.
  
<p align="center">
  <img src="Foto's/6 Develop/D5/Roundedcase_V2.jpg" width="600px">
</p>

- **Desirability Test (woordkaarten)**  
  Deelnemers selecteerden 3 tot 5 woorden die het best pasten bij hun voorkeursontwerp.  
  Meest gekozen woorden: natuurlijk, kalmerend, vriendelijk.
  
- **5 Second Test**  
  Eerste indruk na het bekijken van een korte video van het prototype.  
  Veel deelnemers vonden het product visueel aantrekkelijk maar begrepen de functionaliteit niet direct, wat aansluit bij de wens voor een discreet ontwerp.
[![Bekijk video]](Foto's/6%20Develop/D5/beweging%20prototype.mp4)

#### Resultaten
De analyse voor de resulaten kan worden teruggevonden bij [Rapport develop 5.](https://github.com/DePieter/TakeFive/blob/main/Reports/Develop/Concept%20test%20rapport%205.1.pdf)
- Rustgevende kleuren (pastel- en aardetinten) en natuurlijke materialen (hout, stof) worden sterk geapprecieerd.
- Ronde vormen en zachte afwerkingen stralen vertrouwen uit.
- Abstracte diermetaforen, zoals een hond, worden positief ontvangen zolang ze niet kinderachtig overkomen.
- De visuele communicatie mag subtiel zijn. De functie hoeft niet meteen duidelijk te zijn voor bezoekers, zolang het personeel het begrijpt.

#### Conclusies & implicaties
De resultaten uit deze vijfde devellop bevestigen dat een rustige, natuurlijke esthetiek essentieel is voor een succesvolle integratie van de Feedback Unit in een zorgomgeving. De voorkeur gaat uit naar zachte vormen, warme materialen en discrete visuele communicatie. Deze inzichten vormen de basis voor verdere verfijning van het ontwerp in de eindfase van het project.
| ID   | Omschrijving                                                                 | Type | Bron    | Datum       |
|------|-------------------------------------------------------------------------------|------|---------|-------------|
| DR52 | Het ontwerp moet rust en vertrouwen uitstralen via ronde vormen              | M    | Test 5  | 17/05/2025  |
| DR53  | Gebruik van natuurlijke kleuren zoals pastel- of aardetinten                 | M    | Test 5  | 17/05/2025  |
| DR54  | Materialen moeten natuurlijk ogen, zoals hout en stof                        | S    | Test 5  | 17/05/2025  |
| DR55  | Afwerkingen mogen niet te glanzend of kil zijn                               | S    | Test 5  | 17/05/2025  |


## Conclusie  
### Slotbevindingen  
Ten einde van het projectvak Gebruiksgericht Ontwerpen, is een volledig concept ontwikkeld om stress bij zorgverleners de aandacht te geven die het verdient. Dit door de gebruikers meer bewust te maken van hun stressniveau. Het volledige poject is conceptueel uitbedacht en onderbouwd, waarbij een werkend prototype van de feedbackunit is ontwikkeld. Deze unit vormt samen met een draagbare sensor en een optionele verificator een compleet systeem dat zorgverleners helpt hun stressniveau tijdig af te bakenen.  

De volledige concept is ondersteund door aangetoonde feiten en werd ontworpen met aandacht voor intuïtieve communicatie met de gebruiker, visuele en tactiele signalen en minimale afleiding tijdens het werk. Via een bewegend dier als metafoot en licht, geeft de FU directe maar discrete feedback over het gemeten stressniveau. Gebruikstesten met zorgverleners leverden waardevolle inzichten op voor de vormgeving en interactie, met als resultaat een toestel dat praktisch inzetbaar is en eenvoudig te integreren valt in het dagelijkse zorgproces.

Het project in dit stadium kan geklassificeerd worden als **TRL 6**, wat betekent dat het systeem in een relevante werkomgeving getest is en klaar is voor grootschaligere praktijktesten en verdere integratie in een volwaardig systeem. Daarbij wordt **geen rekening gehouden met de technische maturiteit van cortisolmetingen**, die op momenteel nog in ontwikkeling zijn. Het project vormt een concrete stap richting meer mentaal welzijn voor zorgpersoneel, met als doel het aantal burn-outs structureel te verminderen.

### Product design requirements
Doorheen dit volledige project zijn tijdens de uitgevoerde analyses (zoals PESTLE- en MoSCoW-analyse, plug & play testing, user interviews, user testing, ...) steeds meer design requirements vastgesteld. Deze helpen om het eindproduct zo goed mogelijk te omschrijven. In dit deel worden alle design requirements opgelijst per onderdeel van het eindproduct (wearable, verificator, feedbackunit). Het is daarbij belangrijk om opnieuw te benadrukken dat binnen het gebruiksgerichte onderzoek de meeste aandacht naar de feedbackunit is gegaan.

#### Algemeen
Hieronder staan de product design requirements voor de algemene werking van het product.
| ID   | Design Requirement                                                                 |  Source  | Date       |
|------|-----------------------------------------------------------------------------------|--------|------------|
| DR01 | Het ontwerp moet flexibel inspelen op wisselende personeelsbezetting gedurende de dag, zodat het inzetbaar blijft bij schommelingen in beschikbaarheid.   | Discovery |  /  |
| DR02 | Het systeem of de ruimte moet extra ondersteuning bieden tijdens piekmomenten, met name tijdens ochtend- en avondzorg, waarin de werkdruk het hoogst is.  | Discovery |  /  |
| DR03 | Het ontwerp moet flexibele pauzemomenten faciliteren, afgestemd op het actuele zorgritme, in plaats van vaste tijdsintervallen.                           | Discovery |  /  |
| DR05 | Het product moet inspelen op uiteenlopende gebruikerservaringen en zowel stressverlichting (pain relief) als positieve meerwaarde (value promise) bieden. | Discovery |  /  |
| DR08  | Het systeem moet de mogelijkheid bieden om de meldingsfrequentie en intensiteit te personaliseren, zodat gebruikers het kunnen afstemmen op hun voorkeuren en werkomstandigheden. | Wave 1       | 11/12/2024 |
| DR10  | Het systeem moet niet-invasieve meldingen bieden via visuele of tactiele signalen en storende functies zoals harde geluiden of buzzers vermijden. | Wave 1       | 11/12/2024 |
| DR13  | Het systeem moet de mogelijkheid bieden om functies te personaliseren, zoals het in- of uitschakelen van meldingen en het aanpassen van de intensiteit. | Wave 1       | 11/12/2024 |
| DR14  | Prototypen moeten worden getest op gebruiksgemak en effectiviteit in een hectische zorgomgeving, met prioriteit voor eenvoudige bediening en snelle toegang tot kernfuncties. | Wave 1       | 11/12/2024 |
| DR15  | Er moeten verschillende methoden worden getest om gebruikers effectief te stimuleren pauzes te nemen, ook onder hoge werkdruk. | Wave 1       | 11/12/2024 |
| DR16  | Samenwerking met zorginstellingen is nodig om de stressmonitor te integreren in bestaande beleidskaders en het gebruik vrijwillig en breed toegankelijk te maken. | Wave 1       | 11/12/2024 |
| DR17  | Het ontwerp moet discreet en universeel toepasbaar zijn om stigma te minimaliseren en het gebruik als normaal en ondersteunend te positioneren. | Wave 1       | 11/12/2024 |
| DR18  | Het apparaat moet intuïtief en eenvoudig te bedienen zijn, met specifieke aandacht voor effectieve pauzemeldingen in drukke omgevingen. | Wave&nbsp;2       | 23/12/2024 |
| DR20  | Gebruikers moeten meldingen kunnen aanpassen, inclusief de frequentie en intensiteit. | Wave 2       | 23/12/2024 |
| DR21  | Het apparaat mag lopende taken niet verstoren en moet eenvoudig in bestaande workflows passen. | Wave 2       | 23/12/2024 |
| DR23  | Het systeem moet modulair zijn, met instelbare meldingen en functies. | Wave 2       | 23/12/2024 |
| DR24  | Samenwerking met zorginstellingen is vereist voor brede adoptie en implementatie in beleidskaders. | Wave 2       | 23/12/2024 |
| DR25  | Het ontwerp moet discreet en universeel toepasbaar zijn om stigma te verminderen. | Wave 2       | 23/12/2024 |
| DR27  | Gebruikers moeten zelf kunnen kiezen wanneer ze hun pauze nemen.                                                                       | Test 3.1  | 24/02/2024 |
| DR31  | Het systeem mag geen extra werkdruk of cognitieve belasting veroorzaken.                                                                | Test 3.1  | 24/02/2024 |
| DR32  | Een snooze-functie moet mogelijk zijn om pauzes uit te stellen.                                                                         | Test 3.1  | 24/02/2024 |
| DR34  | Het systeem moet rekening houden met piekmomenten (ochtend- en avondzorgen) bij pauzevoorstellen.                                      | Test 3.1  | 24/02/2024 |
| DR40   | Iedereens manier van signaalgeven moet gekozen kunnen worden.                                                                                                                 | Test 3.2 | 6/03/2025  |
| DR42   | Voor het hele ‘ecosysteem’ ontwerpen, niet enkel zorgmedewerkers.                                                                                                             | Test 3.2 | 6/03/2025  |
| DR45  | Het mag geen grote veranderingen (“Franse Revolutie”) veroorzaken, maar het moet wel waardevol zijn.                                                                          | Test 3.2 | 6/03/2025  |


#### Feedbackunit
Hieronder staan de product design requirements voor de feedbackunit.
| ID   | Design Requirement                                                                 |  Source  | Date       |
|------|-----------------------------------------------------------------------------------|--------|------------|
| DR04 | Het ontwerp moet bijdragen aan een rustgevende en stressverlagende omgeving door middel van passieve elementen zoals licht, kleur en geluid.              | Discovery |   /  |
| DR07  | Het apparaat moet subtiel en onopvallend zijn om ongemak of sociale aandacht te vermijden. Waarschuwingssignalen moeten bij voorkeur tactiel (trillingen) of visueel (licht) zijn, in plaats van auditieve signalen. | Wave&nbsp;1       | 11/12/2024 |
| DR09  | Het apparaat moet naadloos integreren met de huidige werkomgeving zonder onderbrekingen te veroorzaken. Gebruik discreet geplaatste feedbackmechanismen die meebewegen met de zorgprofessional. | Wave 1       | 11/12/2024 |
| DR19  | Het apparaat moet subtiel en discreet zijn, met voorkeur voor trillingen of licht boven geluidssignalen. | Wave 2       | 23/12/2024 |
| DR26  | De feedback unit moet discreet zijn en enkel interpreteerbaar voor collega’s. Dit door te werken met visuele Affordances.             | Test&nbsp;3.1  | 24/02/2024 |
| DR28  | De feedback unit moet individueel herkenbaar zijn en niet gelinkt aan een gedeelde zorgkar.                                            | Test 3.1  | 24/02/2024 |
| DR33  | Het systeem moet een positieve stimulans bieden, zoals kleine gelukjes, om acceptatie te verhogen.                                     | Test 3.1  | 24/02/2024 |
| DR35   | De feedbackunit moet in de zorgpost staan.                                                                                                                                    | Test&nbsp;3.2 | 6/03/2025  |
| DR36   | De feedbackunit moet uiterst stevig en duurzaam zijn. Dit betekent dat het waterdicht is, bestand tegen stoten en honderden keren zonder schade kan worden laten vallen.     | Test 3.2 | 6/03/2025  |
| DR37   | De feedbackunit mag niet makkelijk verplaatsbaar zijn.                                                                                                                        | Test 3.2 | 6/03/2025  |
| DR38   | De feedbackunit moet gebruik maken van rustgevende signalen.                                                                                                                  | Test 3.2 | 6/03/2025  |
| DR39   | Er zouden dieren gebruikt moeten worden in het signaalgeven.                                                                                                                  | Test 3.2 | 6/03/2025  |
| DR44  | Niet iedereen moet andermans stressniveau kunnen zien, enkel een groepsindicatie.                                                                                             | Test 3.2 | 6/03/2025  |
| DR46  | De feedbackunit moet de mogelijkheid hebben om met verschillende metaforen te werken.                                                                                         | Test 3.2 | 6/03/2025  |
| DR47  | De gebruikte metafoor moet rustgevend zijn en een gevoel van joy opwekken.                                                                                                    | Test 3.2 | 6/03/2025  |
| DR48  | De feedbackunit moet abstracte, niet-kinderachtige dierfiguren gebruiken om een professionele uitstraling te behouden.                            | Test&nbsp;4 | 03/04/2025 |
| DR49  | Bewegings- en lichtelementen moeten gecombineerd worden om duidelijke, begrijpelijke feedback te geven aan de gebruiker.                          | Test 4 | 03/04/2025 |
| DR50  | Het kleurgebruik moet rust en kalmte uitstralen, bijvoorbeeld door gebruik van warme wittinten of natuurlijke groentinten.                         | Test 4 | 03/04/2025 |
| DR51  | De betekenis van bewegingen moet intuïtief en positief geïnterpreteerd worden. Bewegingen met negatieve associaties (bv. angst) moeten vermeden worden. | Test 4 | 03/04/2025 |
| DR52 | Het ontwerp moet rust en vertrouwen uitstralen via ronde vormen               | Test 5  | 17/05/2025  |
| DR53  | Gebruik van natuurlijke kleuren zoals pastel- of aardetinten                 | Test 5  | 17/05/2025  |
| DR54  | Materialen moeten natuurlijk ogen, zoals hout en stof                        | Test 5  | 17/05/2025  |
| DR55  | Afwerkingen mogen niet te glanzend of kil zijn                               | Test 5  | 17/05/2025  |

#### Wearable
Hieronder staan de product design requirements voor de wearable.
| ID   | Design Requirement                                                                 |   Source  | Date       |
|------|-----------------------------------------------------------------------------------|---------|------------|
| DR06 | Hartslagvariabiliteit (HRV) moet worden gebruikt als de primaire biomarker voor het meten van stressniveaus en herstelmomenten.                           | Discovery |  /  |
| DR12  | Het apparaat moet klein, lichtgewicht en onopvallend zijn, zodat het comfortabel te dragen is tijdens het werk. | Wave&nbsp;1       | 11/12/2024 |
| DR22  | Het ontwerp moet lichtgewicht en comfortabel om te dragen zijn. | Wave 2       | 23/12/2024 |
| DR29  | De wearable moet minimale verstoring veroorzaken en niet te vaak trillen.                                                              | Test 3.1  | 24/02/2024 |
| DR41   | Het moet ook andere data verzamelen zoals bijv. een stappenteller.                                                                                                            | Test 3.2 | 6/03/2025  |
| DR43   | Het moet snel controleerbaar zijn zonder fysiek naar een feedbackunit te moeten lopen.                                                                                        | Test 3.2 | 6/03/2025  |


#### Verificator
Hieronder staan de product design requirements voor de verificator.
| ID   | Design Requirement                                                                 |  Source  | Date       |
|------|-----------------------------------------------------------------------------------|---------|------------|
| DR11  | Het apparaat moet functies bevatten zoals ademhalingsoefeningen en pauzevoorstellen die eenvoudig te gebruiken zijn, zelfs in een drukke omgeving. | Wave&nbsp;1       | 11/12/2024 |
| DR30  | De verificator moet zich dichtbij bevinden om de drempel tot pauzes te verlagen.                                                       | Test 3.1  | 24/02/2024 |



## Technische beschrijving
Het laatste prototype van de FU is ge-3D-print waarvan de CAD-files zijn terug te vinden onder [CAD-files](https://github.com/DePieter/TakeFive/tree/main/CAD/Develop%205). Een uitgebreide beschrijving over code, elektronica en CAD-bestanden kan worden teruggevonden in het deel [Emerging_tech_arduino](https://github.com/DePieter/TakeFive/blob/main/Emerging_tech_arduino/README.md)

## Kritische reflectie
### Semester 1
Tijdens semester 1 bleek het moeilijk om gestructureerd te werk te gaan binnen de discovery- en define-fase. Hoewel er veel waardevolle inzichten verzameld werden, verliep dit vaak inconsistent. Protocollen en dossiers waren onoverzichtelijk en misten een duidelijke opbouw. Het doel van testsessies werd regelmatig pas achteraf scherpgesteld, waardoor de resultaten minder gericht en moeilijker interpreteerbaar waren. Conclusies werden pas via omwegen bereikt, wat vaak veel tijd kostte.

### Semester 2
In semester 2, met de start van de develop- en deliver-fase, werd het team versterkt met een nieuw lid. Intussen waren er belangrijke lessen getrokken uit semester 1, waardoor bewust gekozen werd voor een gestructureerde werkwijze met duidelijke taakverdeling, regelmatige vergaderingen, concrete doelen en onderlinge feedbackmomenten. Testprotocollen waren beter onderbouwd en bruikbaar voor externe testpersonen, zoals in de Plug and Play-test in WZC De Oever. Toch bleven ook hier methodologische kanttekeningen: zo bleek zelfrapportage van pauzes onbetrouwbaar, en werden signalen van de feedbackunit soms niet opgemerkt. De test rond reactiesnelheid miste validiteit door inconsistent gedrag van deelnemers. Dit toont aan dat de methode pas echt betrouwbaar wordt bij een meer afgewerkt prototype en striktere testomstandigheden.

### Ethisch
Daarnaast moet ook kritisch stilgestaan worden bij de ethische dimensie van het systeem. De data die gecapteerd wordt — zoals stressniveaus, gedragsreacties of biometrische signalen — kan op ethisch vlak zowel een **enorme positieve als negatieve impact** hebben. Enerzijds kan het leiden tot betere ondersteuning en preventie van burn-outs, anderzijds schuilt er een reëel risico op misbruik, stigmatisering of ongewenste monitoring van medewerkers. Deze gevoeligheden zijn niet enkel technisch van aard, maar raken aan fundamentele vragen over privacy, autonomie en controle binnen de arbeidscontext. Dit vraagt om een bewuste, transparante en ethisch verantwoorde aanpak in elke volgende fase van ontwikkeling en implementatie.

### technisch
Het systeem kan technisch geclassificeerd worden als TRL 6, op voorwaarde dat de integratie van cortisolmetingen buiten beschouwing blijft, aangezien deze nog in ontwikkeling zijn. Binnen dit project lag de focus vooral op de ontwikkeling en test van de feedbackunit; de verificator en wearable werden slechts beperkt meegenomen. De volledigheid van het systeem is dus een belangrijke focus voor toekomstig onderzoek.

### Vervolg
Daarnaast blijft de vraag hoe het effect van zo’n systeem op mentaal welzijn betrouwbaar kan worden gemeten. Hoewel de aanpak in semester 2 duidelijk sterker en consistenter was dan in semester 1, is verdere verbetering nodig.

Vervolgonderzoek zou zich moeten richten op de betrouwbare integratie van biometrische gegevens zoals cortisolwaarden, en op methodes om automatisch te controleren of pauzes effectief genomen worden (verificator). Ook sociale acceptatie binnen zorgteams en de langetermijneffecten op stressbeleving en welzijn verdienen verder onderzoek.

### Conclusie
TakeFive groeide in één academiejaar van een ruw idee tot een functioneel getest concept. Ondanks een chaotisch eerste semester vormden de lessen daaruit de basis voor een sterkere, meer doordachte tweede fase. De verworven inzichten bieden een stevig fundament voor verdere ontwikkeling tot een concreet en relevant product dat mentaal welzijn in de zorg bevordert en burn-outs helpt voorkomen — mits met blijvende aandacht voor ethiek, volledigheid en contextuele toepasbaarheid.



## Bronnen
**Arduino**, van https://www.arduino.cc/

Seeed Studio. (n.d.). Grove - Vibration Motor, van https://wiki.seeedstudio.com/Grove-Vibration_Motor/
Seeed Studio. (n.d.). Grove - Speaker Plus, van https://wiki.seeedstudio.com/Grove-Speaker-Plus/
Seeed Studio. (n.d.). Grove - Red LED, van https://wiki.seeedstudio.com/Grove-Red_LED/


**Troubleshooting**
Arduino Forum. (2023). Nano 33 BLE not working when not connected to PC, van https://forum.arduino.cc/t/nano-33-ble-not-working-when-not-connected-to-pc/1117844																	

**Research (statistieken welbevinden): root-cause**
Wikipedia. (n.d.). Photoplethysmogram, van https://en.wikipedia.org/wiki/Photoplethysmogram
Zorgnet-Icuro. (2024). KCE-rapport: Eén op vijf verpleegkundigen loopt grote kans op burn-out, van https://www.zorgneticuro.be/nieuws/kce-rapport-een-op-vijf-verpleegkundigen-loopt-grote-kans-op-burn-out
Vlaamse Overheid. (2023). Werkbaar werk in de zorg- en welzijnssector: Samenvatting, van https://publicaties.vlaanderen.be/view-file/49692
OSHA Europe. (2024). Gezondheid en welzijn in de zorgsector: Rapport, van https://osha.europa.eu/sites/default/files/healthcare%20sector%20-%20nl.pdf
SERV. (2023). Werkbaar werk in de zorg en welzijnssector 2023,, van https://www.serv.be/stichting/publicatie/werkbaar-werk-zorg-en-welzijnssector-2023
	
**Rapport: **
SERV. (2023). Werkbaar werk in de zorg- en welzijnssector 2023: Integrale versie, van https://www.serv.be/sites/default/files/documenten/SERV_20240703_WBM2023_WNS_zorg_StIA_RAP.pdf
Zorgnet-Icuro. (2024). Veel werkstressklachten in de zorg- en welzijnssector, van https://www.zorgneticuro.be/nieuws/veel-werkstressklachten-zorg-en-welzijnssector
HLN. (2024). Liefst 50 procent meer langdurig zieken in de zorgsector, van https://www.hln.be/binnenland/liefst-50-procent-meer-langdurig-zieken-in-de-zorgsector~a3671e65/
RIVM. (2024). Mentale gezondheid monitor: Burn-out klachten bij werkenden, van https://www.rivm.nl/mentale-gezondheid/monitor/werkenden/burn-out-klachten


**State of the art (in de zorg) **
Fedris. (2024). Pilootproject Burn-out: Samenvatting van de resultaten, van https://www.fedris.be/sites/default/files/assets/NL/Medische_documentatie_BZ/Burn_out/pilootproject_burn-out_-samenvatting_van_de_resultaten-_secured.pdf

**State of the art (tech)**

BIPR. (n.d.). HRV Tracker App voor Samsung Watch, van https://bipr.fr/hrv-tracker-app-samsung-watch
Pauser Health. (n.d.). Wearable technologie voor stressbeheer, van https://pauser.health/
Corti. (2024). Corti Wearable Setup Guide, van https://www.cortiwearable.com/corti-setup-guide

**Proof for concept**
JMIR Publications. (2024). Wearable Devices and Stress Management: A Systematic Review, van https://www.jmir.org/2024/1/e50253/
SpringerLink. (2023). Neural Networks for HRV Analysis in Workplace Settings, van https://link.springer.com/article/10.1007/s00521-023-08681-z#Sec21
ScienceDirect. (2023). Impact of Workplace Stress on HRV, van https://www.sciencedirect.com/science/article/pii/S0897189719301831?ref=pdf_download&fr=RR-2&rr=8f0cbe0b2e36b756

**Studies:**
PubMed Central. (2022). HRV Analysis in a Chinese Workplace Setting, van https://pmc.ncbi.nlm.nih.gov/articles/PMC8863599/

## Bijlagen
- [Design requirements](https://ugentbe-my.sharepoint.com/:x:/r/personal/bram_tops_ugent_be/Documents/2024-2025/Gebruiksgericht%20Ontwerpen/Design%20Requirements.xlsx?d=wdda151432a374994bed4eae547a12bf4&csf=1&web=1&e=OJAUMd)
- Discovery
  - Interview
      - [Protocol Interview](https://github.com/DePieter/TakeFive/blob/main/Protocols/Discovery/Research%20protocol%20Interviews.pdf) 
      - [Rapport Interview](https://github.com/DePieter/TakeFive/blob/main/Reports/Discovery/Research%20report%20interviews.pdf) 
  - Literatuurstudie
      - [Protocol Literatuurstudie](https://github.com/DePieter/TakeFive/blob/main/Protocols/Discovery/Research%20protocol%20literature%20reviews.pdf) 
      - [Rapport Literatuurstudie](https://github.com/DePieter/TakeFive/blob/main/Reports/Discovery/Research%20report%20literature%20reviews.pdf) 
- Definition
    - Wave 1
      - [Protocol wave 1](https://github.com/DePieter/TakeFive/blob/main/Protocols/Define/Wave%201%20Protocol%20Althus.pdf) 
      - [Rapport wave 1](https://github.com/DePieter/TakeFive/blob/main/Protocols/Define/Wave%201%20Protocol%20Althus.pdf) 
    - Wave 2
      - [Protocol wave 2](https://github.com/DePieter/TakeFive/blob/main/Protocols/Define/Wave%202%20Protocol%20De%20Oever.pdf) 
      - [Rapport wave 2](https://github.com/DePieter/TakeFive/blob/main/Reports/Define/Report%20De%20Oever.pdf)
- Develop
    - D3.1
      - [Protocol develop 3.1](https://github.com/DePieter/TakeFive/blob/main/Protocols/Develop/Test%20protocol%203.1.pdf)
      - [Rapport develop 3.1](https://github.com/DePieter/TakeFive/blob/main/Reports/Develop/Concept%20test%20rapport%203.1.pdf)
    - D3.2
      - [Protocol develop 3.2](https://github.com/DePieter/TakeFive/blob/main/Protocols/Develop/Concept%20test%20protocol%203.2.pdf)
      - [Rapport develop 3.2](https://github.com/DePieter/TakeFive/blob/main/Reports/Develop/Test%20rapport%203.2.pdf)
    - D4
      - [Protocol develop 4](https://github.com/DePieter/TakeFive/blob/main/Protocols/Develop/Test%20protocol%204.1.pdf)
      - [Rapport develop 4](https://github.com/DePieter/TakeFive/blob/main/Reports/Develop/Test%20rapport%204.1.pdf)
    - D5
      - [Protocol develop 5](https://github.com/DePieter/TakeFive/blob/main/Protocols/Develop/Concept%20test%20protocol%205.1.pdf)
      - [Rapport develop 5](https://github.com/DePieter/TakeFive/blob/main/Reports/Develop/Concept%20test%20rapport%205.1.pdf)



[^1]: https://www.hln.be/binnenland/helft-zorgverleners-kampt-met-te-veel-stress-op-het-werk~a46bdd30/?referrer=https%3A%2F%2Fwww.google.com%2F
[^2]: Zorgnet-Icuro. (2024). KCE-rapport: Eén op vijf verpleegkundigen loopt grote kans op burn-out, van https://www.zorgneticuro.be/nieuws/kce-rapport-een-op-vijf-verpleegkundigen-loopt-grote-kans-op-burn-out
[^3]: https://www.vzinfo.nl/overspannenheid-en-burn-out/zorguitgaven#:~:text=De%20zorguitgaven%20voor%20burn%2Dout,aan%20de%20gezondheidszorg%20in%20Nederland.
[^4]: https://www.agnesnibbeling.nl/burn-outs-in-de-zorgsector/
[^5]: Noden- en behoeftenanalyse van personeel in de zorg- en welzijnssectoren en maatwerkbedrijven. (z.j.). Ongepubliceerd document
